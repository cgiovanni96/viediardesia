È una passeggiata tranquilla e rilassante in un Oasi Naturalistica, ricca di incontri con la fauna acquatica che staziona sul fiume. Si può raggiungere da diversi punti e tramite il sottopasso della ferrovia si accede al Porto turistico dove ci si avvia verso la diga foranea dotata di strada. Si può passeggiare ammirando il porto, i cantieri, le barche e gli yacht fino al faro di ingresso del porto.

È una passeggiata molto rilassante e tranquilla sulla strada Comunale, chiamata “Pa-noramica” perché collega Lavagna a Cavi Borgo passando in quota tra gli oliveti, con vista sulla spiaggia e sul mare. Si parte da Via Tedisio, si prosegue lungo la strada comunale costeggiando due campeggi e si raggiunge l’antica Cappella di S.Nicolò. Si prosegue, lungo la Via Tigula quando all’altezza della stazione FS di Cavi, sulla destra si può imboccare l’antica Via Romana che scende verso la Parrocchiale di Cavi Borgo, costeggiando un antico palazzo della famiglia Ravenna. Se non si sceglie questa varian-te si prosegue sulla strada Comunale costeggiando la Pineta e si scende a Cavi Borgo.

Utilizzando il servizio marittimo dei battelli provenienti da Sestri Levante, con par-tenza dal Porto di Lavagna, si naviga in direzione di Portofino costeggiando “a vista” Zoagli, Rapallo e Santa Margherita. Tutte fermate del battello. Si passa davanti alla Baia della Cervara ex Convento dei Benedettini, poi la Baia di Paraggi e il coloratissi-mo borgo di Portofino. Doppiato il capo ed il faro di Portofino si giunge all’Abbazia di S. Fruttuoso. Qui, probabilmente si cambia il battello e per arrivare a Camogli si costeggia il Parco Riserva Marina, si doppia la Punta Chiappa, e si entra nel Golfo Paradiso. Si arriva a destinazione dopo un veloce attracco a Porto Pidocchio. Da Ca-mogli, si può tornare a Lavagna con il treno.
